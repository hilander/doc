\section{Wstęp}
%
\indent 
	W~latach 90. XX~wieku zwiększenie mocy obliczeniowej kolejnych generacji procesorów uzyskiwano poprzez zwiększenie 
	częstotliwości taktowania. Oczywiście, nie był to jedyny sposób na osiągnięcie większej mocy obliczeniowej.
	Oprócz zwiększonego taktowania, optymalizowano rozkazy procesora, w samym procesorze dodawano pamięć podręczną 
	(\emph{cache}), implementowano heurystyki, które starały się przewidzieć miejsce następnego skoku warunkowego,
	poszerzano (Intel x86) lub minimalizowano (procesory RISC) listę rozkazów procesora, zrównoleglono (\emph{pipelining})
	wykonanie pojedynczych kroków rozkazów procesora.
\par
%
\indent
	Okazało się, że z~wymienionych sposobów najbardziej skutecznym było zwiększenie częstotliwości taktowania procesora.
	Jednak, jak pokazują doświadczenia pierwszej dekady XXI wieku, procesory taktowane częstotliwością wyższą niż 3~GHz 
	są drogie w~produkcji lub po prostu niestabilne w~działaniu. 
\par
%
\indent
	Obecnie rozwój procesorów nie polega więc na zwiększaniu częstotliwości ich taktowania -- zamiast tego, jednostka centralna
	składa się z~kilku procesorów, tzw. \emph{rdzeni} (\emph{core}), z~których każdy posiada swoją pamięć podręczną, a~każdy
	rdzeń może być taktowany inną częstotliwością.
	Taki kierunek rozwoju procesorów został również podyktowany rozwojem oprogramowania, które jest na nich najczęściej uruchamiane:
	Prawie każdy współczesny system operacyjny jest systemem wielozadaniowym (współbieżnym), a~więc wielordzeniowe procesory wydają się
	być idealnie dopasowane do wymagań takich systemów.
\par
%
\subsection{Motywacja}
%
\indent
	O~ile system operacyjny jest w~stanie rozpoznać wielordzeniową jednostkę centralną i~efektywnie wykorzystać jej możliwości,
	o~tyle aplikacje korzystające z~wielordzeniowej architektury napoykają na szereg problemów:
	\begin{itemize}
		\item osobne procesy mogą komunikować się między sobą tylko za pośrednictwem systemu operacyjnego: spadek wydajności aplikacji;
		\item zadania w~obrębie jednego procesu mogą być wykonywane szeregowo: brak skalowalności, aplikacja nie wykorzystuje większej liczby
		rdzeni w~systemie;
		\item osobne wątki -- przestrzeni jądra, które korzystają z~wspólnych zasobów: problem wzajemnego wykluczania, który często prowadzi
		do spadku wydajności aplikacji;
		\item wątki przestrzeni użytkownika mogą zniwelować problemy związane z~wzajemnym wykluczaniem, jenakże w~tym wypadku znów wystąpi
		problem braku skalowalności.
	\end{itemize}
\par
%
\indent
	Aplikacja jest najczęściej zbiorem różnych zadań, tak więc z~punktu widzenia systemu operacyjnego powinna działać w~obrębie procesu: 
	bytu posiadającego do własnej dyspozycji zasoby udostępniane przez system (czyli pamięć, deskryptory plików, czas wykonania, itp.).
	Poszczególne zadania realizowane w~ramach aplikacji, ze względu na wielordzeniową architekturę obecnych jednostek centralnych, winny być wątkami.
	Ze względu na naturę wątków, niektóre zadania wymagają wątków przestrzeni jądra (zapewniające skalowalność aplikacji), zaś inne wymagają
	wątków przestrzeni użytkownika (wzajemne wykluczanie można zrealizować o~wiele łatwiej w~przestrzeni użytkownika).
\par
%
\indent
	Niektóre systemy operacyjne (NetBSD, OpenSolaris) udostępniają wątki mieszane, gdzie użytkownik decyduje, z~jakim rodzajem wątku 
	chce związać konkretne zadanie.
\par
%
\indent
	W systemie Linux użytkownik ma do dyspozycji wątki przestrzeni jądra \linebreak (\emph{PThreads}), zgodne ze standardem POSIX0.1, zaś wątki przestrzeni
	użytkownika są dostepne jako osobne biblioteki (np. \emph{GNU Pth}).
\par
%
\indent
	W systemie Windows zaimplementowane są wątki przestrzeni jądra, dodatkowo można skorzystać z~wątków przestrzeni użytkownika,
	zwanych \emph{włóknami} (\emph{fibers}). Również tutaj decyzja o~wyborze rodzaju wątku dla zadania należy do użytkownika.
\par
%
\subsection{Cel}
%
\indent
	Celem głównym tej pracy było zbadanie możliwości połączenia wątków przestrzeni użytkownika z~wątkami przestrzeni jądra w~taki sposób,
	aby zdjąć z~użytkownika ciężar decyzji co do rodzaju wątku dla zadania, a~ponadto zbadanie, czy bez dużej straty efektywności można  
	zmieniać właściwości wątków tak, aby bardziej odpowiadały podzadaniom realizowanym w~zadaniach.
\par
